<p style="margin-left:38px; text-align:center"><span style="color:#ff3300"><span style="font-size:20px"><strong>डेयरी विकास</strong></span></span>&nbsp;</p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;राजस्थान की अर्थव्यवस्था मुख्यत: ग्रामीण व कृषि आधारित है। ग्रामीण क्षेत्रों में मिश्रित कृषि के तहत पशुपालन व डेयरी व्यवसाय का महत्त्वपूर्ण स्थान है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;राजस्थान में डेयरी विकास कार्यक्रम, सहकारी समितियों के माध्यम से क्रियान्वित किया जा रहा है। इस कार्यक्रम के अंतर्गत वर्ष 2022-23 में नवम्बर, 2022 तक 17,463 दुग्ध सहकारिता समितियों को राज्य में 24 जिला दुग्ध उत्पादन सहकारी संघों एवं राज्य स्तर पर शीर्षस्थ संस्थान, राजस्थान सहकारी डेयरी फेडरेशन (RCDF) लिमिटेड, जयपुर से सम्बद्ध किया गया है।&nbsp; </span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;विभिन्न योजनाओं में उपलब्ध वित्तीय सहायता एवं स्वयं के संसाधनों से जिला दुग्ध संघ संयंत्रों की दुग्ध प्रसंस्करण क्षमता बढ़ कर 51.20 लाख लीटर प्रतिदिन हो गई है। </span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;वित्तीय वर्ष 2022-23 में माह नवम्बर, 2022 तक RCDF से सम्बद्ध सभी दुग्ध संघों ने प्रतिदिन औसतन 26.61 लाख किग्रा. दुग्ध संकलित किया गया है। </span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;वर्तमान में, राज्य भर में 8.59 लाख दुग्ध उत्पादक सहकारिता पर आधारित डेयरी विकास कार्यक्रम से सम्बद्ध है एवं वर्ष पर्यन्त दुग्ध का पारिश्रमिक प्राप्त कर रहे हैं। </span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;दुग्ध संघों ने वर्ष 2022-23 के दौरान दुग्ध उत्पादकों को माह नवम्बर, 2022 तक ₹ 3,091.33 करोड़ का भुगतान किया है। </span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;राजस्थान सहकारी डेयरी फेडरेशन द्वारा पौष्टिक पशुआहार भी उपलब्ध करवाया जा रहा है। वर्ष 2022-23 में नवम्बर, 2022 तक 3,15,667 मीट्रिक टन पशु आहार का उत्पादन किया गया है एवं राज्य के दुग्ध उत्पादकों को 3,14,792 मैट्रिक टन पशु आहार बेचा गया है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;डेयरी फेडरेशन द्वारा घी, छाछ, लस्सी, श्रीखंड, पनीर, दही, चीज इत्यादि उत्पादों का भी उत्पादन किया जा रहा है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;वर्ष 1975 में पंजीकृत राजस्थान राज्य डेयरी विकास निगम (RSDDC) के तत्वावधान में सत्तर के दशक की शुरुआत में राज्य सरकार द्वारा डेयरी विकास की शुरुआत की गई।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;राजस्थान राज्य सहकारी डेयरी संघ (RCDF) की स्थापना वर्ष 1977 में की गई जो राजस्थान सहकारी समिति अधिनियम, 1965 के तहत एक सोसायटी के रूप में पंजीकृत है। </span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">डेयरी सहकारी आंदोलन तीन स्तरीय प्रणाली पर संचालित होता है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">1. संघ (Federation):- संघ सामूहिक रूप से &lsquo;राजस्थान सहकारी डेयरी फेडरेशन&rsquo; (Rcdf) का मालिक है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;इसका कार्य राज्य के अन्दर व बाहर विपणन, सरकार और एनजीओ के साथ संपर्क करना, संसाधन जुटाना, परियोजना का समन्वय और योजना बनाना है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">2. संघ (Union):- जिला उत्पादक संघ के मालिक होता है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;इसका कार्य ग्रामीण दूध सहकारी नेटवर्क को विकसित करना और डीसीएस (DCS) प्रक्रियाएँ और बाजारों से दूध खरीदना।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;मवेशी फीड और संबंधित इनपुट की बिक्री व चारा विकास को बढ़ावा देना।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">3. डीसीएस (DCS):-</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;किसान सदस्य डेयरी सहकारी समिति (DCS) के मालिक होते हैं।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;इसका कार्य अपने सदस्यों को इनपुट सेवाएँ प्रदान करना और दूध की खरीद करना है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">राज्य में डेयरी विकास की मुख्य योजनाएँ:- </span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">1. राज सरस सुरक्षा कवच बीमा योजना (छठवाँ चरण) &ndash; व्यक्तिगत दुर्घटना बीमा योजना 1 जनवरी, 2022 से लागू की गई है। इस योजना में दुग्ध उत्पादकों की दुर्घटना मृत्यु एवं पूर्ण स्थायी विकलांगता पर ₹ 5.00 लाख एवं आंशिक स्थायी विकलांगता होने पर 2.50 लाख की बीमा राशि देय है। इन योजना के अन्तर्गत नवम्बर, 2022 तक 1,55,239 दुग्ध उत्पादकों का बीमा किया गया है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">2. सरस सामूहिक आरोग्य बीमा &ndash; जिला दुग्ध उत्पादक सहकारी संघों द्वारा सरस सामूहिक आयोग्य बीमा का 17वाँ चरण 15 अक्टूबर, 2022 से प्रारंभ किया गया है। इस योजना के अन्तर्गत माह नवम्बर, 2022 तक 38,529 दुग्ध उत्पादकों का बीमा किया गया है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">3. मुख्यमंत्री दुग्ध उत्पादक सम्बल योजना &ndash; इस योजनान्तर्गत वर्ष 2022-23 मे दुग्ध उत्पादकों को ₹5 प्रति लीटर की दर से अनुदान राशि स्वीकृति जारी की जा चुकी है। इस योजनान्तर्गत वर्ष 2022-23 के लिए ₹440 करोड़ का प्रावधान किया गया है। दुग्ध संघों को अप्रैल से नवम्बर, 2022 तक की अवधि के लिए ₹160.70 करोड़ की अनुदान राशि का भुगतान किया जा चुका है।</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">4. चारा बीज वितरण:- आरसीडीएफ जिला दुग्ध संघों को उनकी माँग के अनुसार अनुदानित दर पर नवम्बर, 2022 तक 5,806 क्विंटल उन्नत चारा बीज की आपूर्ति की गई।&nbsp; </span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">अन्य महत्त्वपूर्ण तथ्य:-</span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;<span style="color:black">राजस्थान</span> <span style="color:black">में 17 फरवरी, 2010 को</span> <span style="color:black">पहली</span> <span style="color:black">पशुधन</span> <span style="color:black">विकास</span> <span style="color:black">नीति</span> <span style="color:black">लागू</span> <span style="color:black">की</span> <span style="color:black">गई</span> <span style="color:black">थी।</span></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;<span style="color:black">राजस्थान</span> <span style="color:black">में</span> <span style="color:black">केन्द्रीय</span> <span style="color:black">भेड़</span> <span style="color:black">एवं</span> <span style="color:black">ऊन</span> <span style="color:black">अनुसंधान</span> <span style="color:black">संस्थान,</span> <span style="color:black">अविकानगर (टोंक) में</span> <span style="color:black">स्थित</span> <span style="color:black">है।</span></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;<span style="color:black">राज्य</span> <span style="color:black">सरकार</span> <span style="color:black">द्वारा</span> <span style="color:black">नागौर</span> <span style="color:black">में</span> <span style="color:black">सर्वाधिक</span> <span style="color:black">पशु</span> <span style="color:black">मेलों</span> <span style="color:black">का</span> <span style="color:black">आयोजन</span> <span style="color:black">किया</span> <span style="color:black">जाता</span> <span style="color:black">है।</span></span></span></p>

<p style="text-align:justify"><span style="font-size:16px"><span style="font-family:Arial,Helvetica,sans-serif">&nbsp;&nbsp;चौखला नामक भेड़ की प्रजाति भारतीय मेरिनो के नाम से जानी जाती है।</span></span></p>
